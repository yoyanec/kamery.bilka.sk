<!doctype html>
<html lang="sk">
<head>
    <meta charset="utf-8">
    <meta name="viewport" content="width=device-width, initial-scale=1">
    <title>Smernica o používaní kamerového systému pre priestory prístupné verejnosti</title>
	<link href="https://cdn.jsdelivr.net/npm/bootstrap@5.3.2/dist/css/bootstrap.min.css" rel="stylesheet" integrity="sha384-T3c6CoIi6uLrA9TneNEoa7RxnatzjcDSCmG1MXxSR1GAsXEV/Dwwykc2MPK8M2HN" crossorigin="anonymous">
  </head>
  <body>

<div class="col-md-8 py-5 px-3 mx-auto">

<h1>Smernica o používaní kamerového systému pre priestory prístupné verejnosti</h1>

<h2>Cieľ úpravy</h2>


<p>Táto smernica upravuje pravidlá a podmienky používania bezpečnostného kamerového systému pre priestory prístupné verejnosti (ďalej len „kamerový systém“), vymedzuje základné pojmy súvisiace s používaním kamerového systému a vymedzuje účel bezpečnostných pravidiel použitia kamerového systému podľa nariadenia Európskeho parlamentu a Rady EÚ 2016/679 o ochrane fyzických osôb pri spracúvaní osobných údajov a o voľnom pohybe takýchto údajov, ktorým sa zrušuje smernica 95/46/ES, (ďalej len GDPR) a zákona č. 18/2018 Z.z. o ochrane osobných údajov a o zmene a doplnení niektorých zákonov.</p>

<p>Smernica nadobúda účinnosť dňa 1.1.2023.</p>

<h2>Základné pojmy</h2>

<p><strong>Informácia</strong> je údaj, ktorý odstraňuje alebo zmenšuje neznalosť alebo pomáha pri rozhodovaní. Informácia sa posudzuje z kvalitatívneho a kvantitatívneho hľadiska. Kvalitatívne hľadisko zahŕňa obsah a význam informácie a kvantitatívne hľadisko množstvo informácií. Informáciou môže byť kamerový záznam.</p>

<p><strong>Kamerový systém</strong> je technické zariadenie, zabezpečovací systém v určených lokalitách slúžiaci na monitorovanie vymedzeného priestoru za účelom zabezpečenia tohto priestoru.</p>

<p><strong>Monitorovaný priestor</strong> je časť verejne prístupných priestranstiev v určených lokalitách, ktoré sa nachádzajú v zornom poli optiky snímacieho zariadenia - automaticky alebo mechanicky ovládaných kamier, ktoré sú súčasťou kamerového systému.</p>

<p><strong>Priestor prístupný verejnosti</strong> je priestor, do ktorého možno voľne vstupovať a v ktorom sa možno voľne zdržiavať bez časového obmedzenia alebo vo vymedzenom čase, pričom iné obmedzenia, ak existujú a sú osobou splnené, nemajú vplyv na vstup a voľný pohyb osoby v tomto priestore alebo je to priestor, ktorý tak označuje osobitný zákon.</p>

<p><strong>Osobné údaje</strong> sú akékoľvek informácie týkajúce sa identifikovanej alebo identifikovateľnej fyzickej osoby (ďalej len „dotknutá osoba“); identifikovateľná fyzická osoba je osoba, ktorú možno identifikovať priamo alebo nepriamo, najmä odkazom na identifikátor, ako je meno, identifikačné číslo, lokalizačné údaje, online identifikátor, alebo odkazom na jeden či viaceré prvky, ktoré sú špecifické pre fyzickú, fyziologickú, genetickú, mentálnu, ekonomickú, kultúrnu alebo sociálnu identitu tejto fyzickej osoby. Dotknutou osobou môže byť výlučne len fyzická osoba – jednotlivec, nie je pritom rozhodujúce, či ide o občana Slovenskej republiky alebo cudzinca.</p>

<p><strong>Informačný systém</strong> je akýkoľvek usporiadaný súbor osobných údajov, ktoré sú prístupné podľa určených kritérií, bez ohľadu na to, či ide o systém centralizovaný, decentralizovaný alebo distribuovaný na funkčnom alebo geografickom základe.</p>

<p><strong>Pevné médium</strong> je médium na záznam informácie prostredníctvom zariadenia výpočtovej techniky, ktorého pripojenie k zariadeniu a odpojenie od zariadenia vyžaduje technický zásah do tohto zariadenia.</p>

<p><strong>Prenosné médium</strong> je médium na záznam informácie prostredníctvom zariadenia výpočtovej techniky, ktorého pripojenie k zariadeniu a odpojenie od zariadenia nevyžaduje technický zásah do tohto zariadenia.</p>

<p><strong>Úschovné miesto</strong> je kovová uzamykateľná skriňa.</p>

<p><strong>Spracúvanie</strong> je operácia alebo súbor operácií s osobnými údajmi alebo súbormi osobných údajov, napríklad získavanie, zaznamenávanie, usporadúvanie, štruktúrovanie, uchovávanie, prepracúvanie alebo zmena, vyhľadávanie, prehliadanie, využívanie, poskytovanie prenosom, šírením alebo poskytovanie iným spôsobom, preskupovanie alebo kombinovanie, obmedzenie, vymazanie alebo likvidácia, bez ohľadu na to, či sa vykonávajú automatizovanými alebo neautomatizovanými prostriedkami.</p>

<p><strong>Prevádzkovateľ</strong> je fyzická alebo právnická osoba, orgán verejnej moci, agentúra alebo iný subjekt, ktorý sám alebo spoločne s inými určí účely a prostriedky spracúvania osobných údajov; v prípade, že sa účely a prostriedky tohto spracúvania stanovujú v práve Únie alebo v práve členského štátu. Prevádzkovateľ môže určiť sprostredkovateľa na konkrétne kritériá a na jeho určenie určiť v práve SR, Únie alebo v práve členského štátu Európskej únie</p>

<p><strong>Účel spracúvania</strong> osobných údajov je vopred jednoznačne vymedzený alebo ustanovený zámer spracúvania osobných údajov, ktorý sa viaže na určitú činnosť.</p>

<p><strong>Likvidácia osobných údajov</strong> je automatické odstraňovanie digitalizovaných dát ukladaných kamerovým systémom na internom záznamovom médiu, súčasťou ktorých sú aj osobné údaje bez zásahu oprávnenej osoby.</p>

<h2>Kamerový informačný systém monitorujúci priestor prístupný verejnosti</h2>

<h3>Účel spracúvania osobných údajov</h3>

<p>Účelom spracúvania osobných údajov je bezpečnosť a ochrana majetku dotknutých osôb a samotných dotknutých osôb, ktoré sa pohybujú v priestoroch prístupných verejnosti – priestory v tesnej blízkosti monitorovaného pozemku, ktoré sú v zornom poli optiky snímacieho zariadenia, ktoré monitoruje časť nehnuteľnosti a technologicky ich nie je možné nemonitorovať. Ide najmä o verejný chodník (návštevníci, okoloidúci,).</p>

<h3>Rozsah spracúvaných osobných údajov</h3>

<p>Osobné údaje sa zaznamenávajú kamerami na pevné médium umiestnené v úschovnom mieste. Celkový počet záznamových zariadení, rozmiestnených v priestoroch prístupných verejnosti je podľa samotného určenia.</p>

<h3>Právny základ spracúvaných osobných údajov</h3>

<p>Právnym základom spracúvania osobných údajov oprávnený záujem Prevádzkovateľa v zmysle čl. 6 ods. 1 písm. f) GDPR.</p>

<h3>Identifikačné údaje prevádzkovateľa</h3>

<p>Vlastníci nehnuteľností uvedení na liste vlastníctva č. 1769 v katastrálnom území 830208 Kvetoslavov.</p>

<p>Kontaktné údaje prevádzkovateľa</p>

<p>Email: <a href="mailto:kamery@bilka.sk" rel="noreferrer" target="_blank"><u>kamery@bilka.sk</u></a></p>

<p>Adresa:</p>

<p>Kamerový systém<br />
Vavrínová 4<br />
930 41 Kvetoslavov</p>

<h3>Prístup k osobným údajom</h3>

<p>Prístup k spracúvaným osobným údajom majú len oprávnené osoby. Oprávnenými osobami v zmysle tejto smernice sú vlastníci nehnuteľností vedení na liste vlastníctva č. 1769 v katastrálnom území 830208 Kvetoslavov.</p>

<h3>Podmienky spracúvania osobných údajov</h3>

<p>Prístup k osobným údajom majú len tie oprávnené osoby, ktoré boli preškolené a poučené oprávnené osoby. Oboznámenie s pokynmi zabezpečuje Prevádzkovateľ.</p>

<p>Oprávnené osoby musia byť Prevádzkovateľom preukázateľne poučené o právach a povinnostiach stanovených zákonom NR SR č. 18/2018 Z. z. o ochrane osobných údajov a o zmene a doplnení niektorých zákonov (ďalej len „zákon NR SR č. 18/2018 Z. z.“) a nariadením Európskeho Parlamentu a Rady č. 2016/679 o ochrane fyzických osôb pri spracúvaní osobných údajov a o voľnom pohybe takýchto údajov, ktorým sa zrušuje smernia 95/46/ES (všeobecné nariadenie o ochrane údajov) o povinnosti mlčanlivosti o osobných údajoch, s ktorými prídu do styku a ktoré spracúvajú.</p>

<p>Oprávnené osoby majú prístup k osobným údajom prostredníctvom informačných technológií, a to po prihlásení sa vlastným prístupovým menom a heslom. Oprávnené osoby nesmú pridelené meno a heslo vyzradiť, zverejniť alebo iným spôsobom sprístupniť neoprávneným osobám. Informačný systém je ošetrený riadením privilegovaných prístupov, ktoré zabezpečuje úpravu rozsahu prístupových práv pre používateľov. Informačné technológie zároveň zaznamenávajú prístupy a aktivity vykonávané v informačnom systéme. V informačných systémoch sú používané softvéry, ktoré sú pravidelne automaticky aktualizované.</p>

<h3>Povinnosť mlčanlivosti</h3>

<p>Oprávnené osoby poverené spracúvaním obrazového záznamu z bezpečnostného kamerového systému sú povinní zachovávať mlčanlivosť o osobných údajoch, ktoré získali pomocou bezpečnostného kamerového systému. Osobné údaje takto získané nesmú poskytnúť, zverejniť ani sprístupniť ďalšej osobe. Povinnosť mlčanlivosti platí aj pre iné osoby, ktoré v rámci svojej činnosti (údržba, oprava, servis) prídu do styku s osobnými údajmi získanými kamerovým systémom. Povinnosť, mlčanlivosti trvá aj po zániku funkcie alebo po skončení oprávnenia uvedených osôb. Povinnosť mlčanlivosti zaniká, len ak je to potrebné na plnenie úloh orgánov činných v trestnom konaní, správnom a priestupkovom konaní, právnych veciach a likvidácii poistných udalostí.</p>

<h3>Oprávnený záujem</h3>

<p>Na základe oprávneného záujmu je možné preventívne znižovať a dokumentovať všeobecnú kriminalitu v nehnuteľnostiach a ich tesnej blízkosti a zvyšovať tak právo na bezpečnosť obyvateľov domu a minimalizovať negatívne dopady na život a zdravie obyvateľov domu. Vzhľadom k tomu, že sa v okolí vyskytli prípady krádeží a vandalizmu, obyvatelia domu si chcú chrániť svoj majetok pred poškodením a odcudzením.</p>

<h3>Spôsob získavania osobných údajov</h3>

<p>Osobné údaje sú získavané bez súhlasu dotknutých subjektov.</p>

<h3>Posúdenie proporcionality</h3>

<p>Vzhľadom k tomu, že kamerový systém je jedným z najmenej invazívnych spôsobov a najefektívnejších pre zabezpečenie ochrany osôb, zdravia, majetku a života, je jedným z najvhodnejších a menej invazívnych spôsobov ochrany majetku, osôb s minimálnym dopadom na dotknutie iných práv týchto osôb. Zabezpečenie nepretržitej ochrany inou metódou by znamenalo väčšie obmedzenie niektorých práv dotknutých subjektov (osobná kontrola, obmedzenie pohybu). Zabezpečenie nehnuteľností napríklad alarmom je vzhľadom k chovu domácich zvierat nemožné, je preto nevyhnutné použiť inú formu zabezpečenia nehnuteľností. Alternatívnou formou zabezpečenia nehnuteľností je použitie kamerového systému. Kamerový systém pôsobí prevenčne a chráni majetok obyvateľov domu v dostatočnej miere.</p>

<h3>Posúdenie rizík pre práva a slobody subjektov údajov</h3>

<p>Vo väčšine prípadov nedochádza k nepretržitému sledovaniu kamerového záznamu alebo živého prenosu. Udalosti vyhodnocuje systém umelej inteligencie a Prevádzkovateľa informuje len v prípade incidentu. Tak isto nedochádza k systematickému prezeraniu záznamov (iba v prípade incidentu). Miera ohrozenia práv a slobôd dotknutých subjektov je preto minimálna.</p>

<h3>Vplyv spracovania osobných údajov na dotknuté osoby</h3>

<p>Pozitívny</p>

<ul>
	<li>
	<p>zvýšenie pocitu bezpečia jednotlivca,</p>
	</li>
	<li>
	<p>ochrana majetku jednotlivca, osôb,</p>
	</li>
	<li>
	<p>ochrana a zabezpečenie práv na bezpečnosť jednotlivca, osôb,</p>
	</li>
	<li>
	<p>zabezpečenie verejného poriadku v okolí jednotlivca,</p>
	</li>
	<li>
	<p>zvýšenie dodržiavania právnej ochrany jednotlivca, skupín, osôb,</p>
	</li>
	<li>
	<p>zabezpečenie ochrany a práv detí,</p>
	</li>
	<li>
	<p>prevencia kriminality a minimalizácia dopadov na dotknuté osoby.</p>
	</li>
</ul>

<p>Negatívny</p>

<ul>
	<li>
	<p>narušenie súkromia dotknutých osôb,</p>
	</li>
	<li>
	<p>možná nechcená medializácia dotknutých nepriamo zúčastnených osôb v prípade dokumentácie trestnej alebo priestupkovej činnosti.</p>
	</li>
</ul>

<h3>Ochrana pred negatívnymi dopadmi na jednotlivca</h3>

<p>Na základe posúdenia možných vplyvov na dotknuté osoby boli prijaté nasledovné opatrenia:</p>

<ul>
	<li>
	<p>Označenie monitorovaných priestorov (priestor monitorovaný kamerovým systémom), pravidelné preverovanie označenia monitorovaného priestoru a zabezpečiť, aby v prípade jeho odstránenia alebo takého poškodenia, že označenie bude nečitateľné, bolo označenie nahradené novým.</p>
	</li>
	<li>
	<p>Nastavenie záznamového zariadenie z kamerového systému tak, aby sa kamerový záznam neuchovával dlhšie ako 15 dní odo dňa kedy bol záznam získaný.</p>
	</li>
	<li>
	<p>Obmedzený prístup ku a do záznamového zariadenia na základe prístupových práv.</p>
	</li>
	<li>
	<p>Možnosť vyznačenia a nastavenia privátnych zón v systéme záznamového zariadenia na minimalizáciu dopadov na narušenie súkromia dotknutých osôb.</p>
	</li>
</ul>

<h3>Poskytovanie osobných údajov z kamerového záznamu</h3>

<p>Priestor prístupný verejnosti je možno monitorovať pomocou videozáznamu alebo audiozáznamu len na účely verejného poriadku a bezpečnosti, ochrany majetku, odhaľovania kriminality alebo narušenia bezpečnosti.</p>

<p>Osobné údaje získané kamerovým systémom sa používajú na prevenciu kriminality pri vykonaní dôkazov v správnom konaní v prípadoch, kedy sú osobné údaje získané kamerovým systémom používané ako dôkazy v prebiehajúcom správnom konaní.</p>

<p>Vo veciach podozrení alebo konaní o priestupkoch a trestných činoch sa osobné údaje poskytujú príslušníkovi policajného zboru v čase výkonu služby, vykonávajúci objasňovanie, vyšetrovanie, preverovanie alebo operatívne šetrenie vo veci, ktorej sa kamerovým systémom získaný osobný údaj týka v súlade s ustanoveniami zákona 301/2005 Z. z. (Trestný poriadok).</p>

<p>V súlade s týmto ustanovením, nie je možné kópiu záznamu poskytnúť ani samotnej dotknutej osobe, pretože právo získať kópiu spracúvaných osobných údajov v súlade s čl. 15 GDPR nesmie mať nepriaznivé dôsledky na práva a slobody iných dotknutých osôb. Vzhľadom na to, oprávnené osoby majú povinnosť:</p>

<ul>
	<li>
	<p>Poskytnúť dotknutej osobe na základe jej žiadosti informáciu o obmedzení jej práv. Dotknuté osoby si môžu uplatniť svoje práva emailom na adrese kamery@bilka.sk. Prevádzkovateľ odpovie do 90 dní. V prípade, že dotknutá osoba nadviaže kontakt s Prevádzkovateľom, Prevádzkovateľ uloží dotknutou osobou oznámené údaje (e-mailovú adresu, meno, priezvisko a telefónne číslo) pre zodpovedanie otázok resp. pre vybavenie žiadosti. Údaje budú vymazané potom, ak pre účel spracovania nebudú viac potrebné.</p>
	</li>
	<li>
	<p>Zabezpečiť poskytnutie osobných údajov na zázname orgánom činným v trestnom konaní na základe ich vyžiadania.</p>
	</li>
	<li>
	<p>V relevantnom prípade pripraviť oznámenie o priestupku alebo trestnom čine a postúpiť ho príslušnému oddeleniu PZ a na jeho vyžiadanie mu poskytnúť relevantný záznam.</p>
	</li>
	<li>
	<p>Ak oznámenie podá sama dotknutá osoba zabezpečiť úschovu relevantného záznamu.</p>
	</li>
	<li>
	<p>Viesť evidenciu vyhotovených a poskytnutých záznamov.</p>
	</li>
</ul>

<h3>Likvidácia a ukladanie osobných údajov</h3>

<p>Ak vyhotovený záznam nie je využitý na účely trestného konania alebo konania o priestupkoch, záznam sa automaticky zlikviduje programovou činnosťou systému v lehote maximálne do 14 dní odo dňa nasledujúceho po dni, v ktorom bol záznam vyhotovený.</p>

<p>Ukladaním osobných údajov sa rozumie kopírovanie digitalizovaných dát, súčasťou ktorých sú osobné údaje z interného záznamového média na externé záznamové médium. Osobné údaje získané z kamerového systému, u ktorých je dôvodný predpoklad, že budú použité ako dôkazy v priestupkovom, správnom prípadne trestnom konaní sa v digitalizovanej podobe ukladajú na externom médiu – nosiči.</p>

<p>Likvidácia záznamov prebieha automaticky po uplynutí archivačnej, zákonom stanovenej lehoty.</p>

<p>Externý nosič musí byť označený príslušnou registratúrnou, resp. spisovou značkou udalosti alebo konania, v rámci ktorého bol dôkaz produkovaný, menom, priezviskom a funkciou oprávnenej osoby, ktorá uloženie vykonala, menom priezviskom a funkciou osoby, ktorá konanie vedie. Uloženie osobného údaja na externom nosiči musí byť zapísané v protokole uložených záznamov kamerového systému v nasledovnom rozsahu:</p>

<ul>
	<li>
	<p>registratúrna značka konania, právna kvalifikácia skutku,</p>
	</li>
	<li>
	<p>dátum a čas uloženia,</p>
	</li>
	<li>
	<p>oprávnená osoba, ktorá uloženie vykonala,</p>
	</li>
	<li>
	<p>dátum, doba trvania a časového rozsahu uloženia záznamu,</p>
	</li>
	<li>
	<p>názov kamery, z ktorej bol záznam vyhotovený.</p>
	</li>
</ul>

<h3>Cezhraničný prenos osobných údajov mimo EÚ</h3>

<p>Cezhraničný prenos osobných údajov do tretích krajín mimo Európskeho hospodárskeho priestoru alebo medzinárodnej organizácie sa neuskutočňuje.</p>

<h3>Spracovanie citlivých údajov</h3>

<p>Kamerový systém nespracúva žiadne citlivé osobné údaje.</p>

<p>Dotknutá osoba má právo podať návrh resp. sťažnosť na Úrad na ochranu osobných údajov Slovenskej republiky, https://dataprotection.gov.sk, Hraničná 12, 820 07 Bratislava 27; tel. číslo: +421 /2/ 3231 3214; E-mail: statny.dozor@pdp.gov.sk .</p>

 </div>

<script src="https://cdn.jsdelivr.net/npm/bootstrap@5.3.2/dist/js/bootstrap.bundle.min.js" integrity="sha384-C6RzsynM9kWDrMNeT87bh95OGNyZPhcTNXj1NW7RuBCsyN/o0jlpcV8Qyq46cDfL" crossorigin="anonymous"></script>
</body>
</html>
